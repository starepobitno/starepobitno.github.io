---
layout: post
title: Mieszkamy w strefie zamieszkania
description: Inaczej się nie da...
image: assets/images/strefa/d-40.png
---

Dzisiaj krótki przewodnik dla zmotoryzowanych. Chociaż Stare Pobitno najlepiej przemierzać na piechotę, rowerem albo [UWR-em](https://pl.wikipedia.org/wiki/Urz%C4%85dzenie_wspomagaj%C4%85ce_ruch). Uliczki Starego Pobitna jakie są każdy widzi.

![Uliczki]({{ site.baseurl }}/assets/images/strefa/strefa-4.jfif){: style="max-width:30%; margin-left:10px"}
![Uliczki]({{ site.baseurl }}/assets/images/strefa/strefa-5.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-6.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-7.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-8.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-9.jfif){: style="max-width:30%;" }

Układ komunikacyjny Starego Pobitna ukształtował się około 1907 roku, kiedy mieszkańcy solidarnie oddali ziemię na wydzielenie dróg dojazdowych do swoich posesji. W latach 60-tych ub. wieku pokryto je asfaltowym dywanikiem, który potem łatano. Całość to modelowy przykład obszaru, na którym można wprowadzić szczególną regulację ruchu pojazdów, tak zwaną „strefę zamieszkania”.

I spora część Starego Pobitna jest objęta strefą zamieszkania. Niestety nie wszyscy kierujący zdają sobie sprawę, że pokazany na początku znak D-40 niesie za sobą bardzo konkretne regulacje.

Po pierwsze: strefa rozpoczyna się znakiem D-40, a kończy znakiem D-41 (taki sam, tylko przekreślony). Nie jest tak, że pierwsze skrzyżowanie anuluje, jak w przypadku ograniczenia (ale też i podwyższenia) prędkości. Do strefy na Starym Pobitnie wjeżdżamy z ul. Lwowskiej (ul. Na Skały, Sadowa i parking przy cmentarzu) oraz z ul. Konfederatów Barskich (w ul. Traugutta). Uwaga, opuszczenie strefy jest równoznaczne z włączaniem się do ruchu. Musisz ustąpić pierwszeństwa wszystkim.

Po drugie: w strefie nie wolno jechać szybciej niż 20 km/h. Kropka, a właściwie wykrzyknik. Z naszej inicjatywy MZD ponaklejał na nawierzchni znaki ograniczenia przy wjazdach do strefy. Niestety ścierają się. Ale ograniczenie obowiązuje, w związku z czym nie stosuje się na przykład dodatkowego oznaczenia progów zwalniających. Progi są potrzebne tam, gdzie droga jest prosta i niektórzy uważają, że można pocisnąć.

![samochody]({{ site.baseurl }}/assets/images/strefa/samochody.jpg)

Po trzecie: w strefie wolno parkować tylko na wyznaczonych miejscach. Nie można przycupnąć gdzieś przy płocie. To utrudnia życie innym i powoduje realne zagrożenie. Na Starym Pobitnie jedyne wyznaczone miejsca postojowe znajdują się na parkingu przy ul. Lwowskiej, nieopodal Szkoły Podstawowej 12.

Po czwarte: wszystkie skrzyżowania w strefie są równorzędne. Czyli ten z prawej ma pierwszeństwo. Strefa ma być obszarem „ruchu uspokojonego”. A nic tak nie uspokaja, jak świadomość, że nie zawsze masz pierwszeństwo.

Po piąte: pierwszeństwo poruszania się po drogach w strefie zamieszkania mają piesi! Potem rowery i UWR-y! Samochody na końcu! Dlatego najlepiej na piechotę lub rowerem. Mało tego, na drogach w strefie zamieszkania dopuszcza się przebywanie dzieci do lat 7 bez opieki osób dorosłych. Oczywiście w związku z tym nie wyznacza się przejść dla pieszych. Strefa to jedno wielkie przejście dla pieszych!

![dzieci]({{ site.baseurl }}/assets/images/strefa/dzieci.jpg)

Zasady są proste, wystarczy się do nich stosować. Pamiętajcie, że w każdej chwili z posesji na drogę może wyjść pieszy albo z bocznej uliczki wyjechać rower. Nie życzymy „szerokiej drogi”. Miejcie oczy dookoła głowy. 

![d-41]({{ site.baseurl }}/assets/images/strefa/d-41.png){: style="border-radius:4%;"}





