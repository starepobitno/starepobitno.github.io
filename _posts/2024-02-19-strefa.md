---
layout: post
title: Mieszkamy w strefie zamieszkania
description: Inaczej się nie da...
image: assets/images/strefa/d-40.png
---

Dzisiaj krótki przewodnik dla zmotoryzowanych. Chociaż Stare Pobitno najlepiej przemierzać na piechotę, rowerem albo [UWR-em](https://pl.wikipedia.org/wiki/Urz%C4%85dzenie_wspomagaj%C4%85ce_ruch). Uliczki Starego Pobitna jakie są każdy widzi.

![Uliczki]({{ site.baseurl }}/assets/images/strefa/strefa-4.jfif){: style="max-width:30%; margin-left:10px"}
![Uliczki]({{ site.baseurl }}/assets/images/strefa/strefa-5.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-6.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-7.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-8.jfif){: style="max-width:30%; margin-left:10px; "}
![Uliczki]({{ site.baseurl }}/assets/images/strefa/strefa-9.jfif){: style="max-width:30%;" }

Układ komunikacyjny Starego Pobitna ukształtował się około 1907 roku, kiedy mieszkańcy solidarnie oddali ziemię na wydzielenie dróg dojazdowych do swoich posesji. Po wojnie drogi zyskały asfaltowy dywanik, typu łata na łacie. To modelowy przykład obszaru, na którym trzeba wprowadzić szczególną regulację ruchu pojazdów, tak zwaną „strefę zamieszkania”. I spora część Starego Pobitna jest objęta strefą zamieszkania, czyli:

1. **Strefa rozpoczyna się znakiem D-40, a kończy znakiem D-41** (taki sam, tylko przekreślony). Skrzyżowanie nie anuluje strefy, a opuszczenie strefy jest równoznaczne z włączaniem się do ruchu. Musisz ustąpić pierwszeństwa wszystkim.

2. **W strefie nie wolno jechać szybciej niż 20 km/h.** W związku z tym nie stosuje się na przykład dodatkowego oznaczenia progów zwalniających. Progi są potrzebne tam, gdzie droga jest prosta i niektórzy uważają, że można pocisnąć.
![samochody]({{ site.baseurl }}/assets/images/strefa/samochody.jpg)

3. **W strefie wolno parkować tylko na wyznaczonych miejscach.** Na Starym Pobitnie jedyne wyznaczone miejsca postojowe znajdują się na parkingu przy ul. Lwowskiej, nieopodal Szkoły Podstawowej 12.

4. **Wszystkie skrzyżowania w strefie są równorzędne.** Uważaj, bo nie zawsze masz pierwszeństwo.

5. **Pierwszeństwo poruszania się po drogach w strefie zamieszkania mają piesi!** Potem rowery i UWR-y. Samochody na końcu. Na drogach w strefie zamieszkania dopuszcza się przebywanie dzieci do lat 7 bez opieki osób dorosłych. W związku z tym nw strefie nie ma przejść dla pieszych. Strefa to jedno wielkie przejście dla pieszych!
![dzieci]({{ site.baseurl }}/assets/images/strefa/dzieci.jpg)

Zasady są proste, wystarczy się do nich stosować. Pamiętajcie, że w każdej chwili z posesji na drogę może wyjść pieszy albo z bocznej uliczki wyjechać rower. Zmamiast „szerokiej drogi”, oczy dookoła głowy. 

![d-41]({{ site.baseurl }}/assets/images/strefa/d-41.png){: style="border-radius:4%;"}





