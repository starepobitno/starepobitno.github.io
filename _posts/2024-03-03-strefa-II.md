---
layout: post
title: Strefa zamieszkania Turbo
description: Co by tu jeszcze spiep...
image: strefa-II/szkolna-ustap.jpg
---

Pisaliśmy już o uliczkach Starego Pobitna i o zasadach ruchu, które tu obowiązują. Mamy strefę zamieszkania, czyli strefę ruchu uspokojonego, 20 km/h, pierwszeństwo pieszych i rowerów przed samochodami oraz równorzędne skrzyżowania. Wszystko to winno sprzyjać zachowaniu ostrożności i przekładać się na bezpieczeństwo.

Niestety, przez Stare Pobitno można ominąć zakorkowane rondo Pobitno. Nie wiemy, ile na tym można zyskać i czy to się w ogóle opłaca. Faktem jest że codziennie w godzinach szczytu Stare Pobitno przemierza sznur samochodów. Generalnie tym ludziom się spieszy, i jak się wydaje, nie zdają sobie sprawy, że wjeżdżają w strefę zamieszkania i co się z tym wiąże.

<video width="540" height="960" controls >
<source src="/assets/images/strefa-II/korek.mp4" type="video/mp4">
 Twoja przeglądarka nie obsługuje znacznika video :-(
</video>

Konsekwencją były stłuczki i awantury. Te ostatnie są na porządku dziennym, bo na fragmentach wąskich uliczek ciężko się minąć. No i Miejski Zarząd Dróg zdecydował się problem rozwiązać. Jak? Innowacyjnie! Ustawił znaki ustąp pierwszeństwa na bocznych uliczkach dochodzących do szlaku tranzytowego. Według naszego informatora w MZD, inicjatywa wyszła od rzeszowskiej Policji, która skarżyła się na interwencje i brak znajomości przepisów. Nasze źródła w Komendzie Miejskiej Policji nie wykluczają, że tak było.

{% include image.html img-path="strefa-II/morawskiego-traugutta-2.jpg" description="Morawskiego/Traugutta" img-caption=false style="max-width:90%; margin:auto" %}

Przecież można było zastosować się do idei strefy zamieszkania i postawić znak skrzyżowanie równorzędne. Jednak MZD dał zielone światło tranzytowi. Przy okazji: co w takim przypadku mają robić rowerzyści? Ustąpić pierwszeństwa, czy skorzystać z pierwszeństwa, które daje im strefa?

{% include image.html img-path="strefa-II/naskaly-ustap-2.jpg" description="Na Skały/Morawskiego" img-caption=false style="max-width:90%; margin:auto" %}

Nie dość tego, postawiono znaki ostrzegawcze przed progami. Po co?! Skoro obowiązuje ograniczenie do 20 km/h, nikt sobie krzywdy na progu nie zrobi. No chyba, że pojedzie 50...

{% include image.html img-path="strefa-II/traugutta-progi-2.jpg" description="Próg na Traugutta" img-caption=false style="max-width:90%; margin:auto" %}

MZD, sankcjonując powszechną nieznajomość przepisów, dodał do znaków kończących strefę znaki „ustąp pierwszeństwa”. To karygodny błąd! Włączając się do ruchu, co wynika ze znaku „koniec strefy zamieszkania”, kierujący ma ustąpić wszystkim bez wyjątku, natomiast znak „ustąp pierwszeństwa” zobowiązuje do ustąpienia pierwszeństwa tylko tym, którzy znajdują się na drodze z pierwszeństwem. W szczególnych przypadkach zestawienie tych dwóch znaków może grozić wypadkiem.

{% include image.html img-path="strefa-II/traugutta-koniecstrefy-2.jpg" description="Koniec strefy" img-caption=false style="max-width:90%; margin:auto" %}

I jeszcze cebula na torcie. Na jednokierunkowym odcinku ul. Szkolnej od strony wyjazdu stoi znak informujący o trzech progach. Dla kogo jest to ostrzeżenie?

{% include image.html img-path="strefa-II/szkolna-progi-2.jpg" description="Pod prąd" img-caption=false style="max-width:90%; margin:auto" %}

Będziemy wnioskować o przywrócenie prawidłowej organizacji ruchu na Starym Pobitnie. A o tym, że rzeszowskie MZD nie umie w strefę, wiadomo nie od dziś. Rok temu pisał o tym portal BRD24: [Jak drogowcy psują w Polsce strefy zamieszkania. Przykład z Rzeszowa](https://www.brd24.pl/infrastruktura/jak-drogowcy-psuja-w-polsce-strefy-zamieszkania-przyklad-z-rzeszowa/).