Zarząd Zieleni Miejskiej
Dyr. Aleksandra Wąsowicz-Duch

Szanowna Pani,

Zauważyliśmy prace porządkowe na terenie planowanego terenu zieleni urządzonej powyżej Zespołu Szkolno-Przedszkolnego nr 2, pomiędzy ulicami Gajową i Szkolną. Czy to oznacza początek realizacji? Czy realizacja jest przewidziana na ten rok? Prosimy o informacje dotyczące harmonogramu i opracowań projektowych.

Jako Stowarzyszenie Stare Pobitno od lat śledzimy tę sprawę i cieszymy się, że zbliża się ona do pomyślnego finiszu. Nadmieniamy, że z satysfakcją zapoznaliśmy się z fragmentami koncepcji ogrodu opublikowanymi przez Radę Osiedla Pobitno.

Niepokoi nas tylko fakt, że dojście na teren ogrodu od ul. Szkolnej zostało zamknięte. Według map, istniejąca od zawsze ścieżka biegnie przez teren prywatny. Ponieważ jej zamknięcie uniemożliwi dostęp mieszkańcom osiedla do ogrodu, zgłaszamy wniosek o podjęcie rozmów z właścicielem w celu uregulowania tej kwestii.

Z poważaniem,
przedstawiciel Stowarzyszenia Stare Pobitno
Dariusz Boratyn